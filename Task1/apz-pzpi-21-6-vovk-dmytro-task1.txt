1.1 Концепція і рамки проєкту


У наших реаліях на фронті, часто виникає життєво важлива необхідність швидкої ідентифікації різного роду об’єктів, хай то люди чи автоматизовані/безпілотні системи. З метою пришвидшення та автоматизації процесу ідентифікації об’єктів, кожен об’єкт має IoT пристрій, які в сукупності утворюють розподілену мережу, яка є стійкою до роботи засобів радіоелектронної боротьби та безпечною через захищене з’єднання та часту зміну ключів шифрування. Ідентифікація відбувається на основі даних про геолокацію, які надсилаються центральному серверу кожним IoT пристроєм.
Кожен солдат може побачити на мапі свого телефону всі об’єкти, які його оточують, що дозволяє краще орієнтуватися на місцевості та робити більш безпечні дії.
Ця система допомагає вести бій, таким чином, що командування бачить точну позицію солдата та інших роботизованих систем на мапі у реальному часі. Також вона допомагає у пошуково-рятувальних операціях на полі бою, бо кожен солдат транслює свою геолокацію у мережу, що дозволяє уникати “дружнього вогню”.


1.2 Бізнес-можливості


Ця програмна система, орієнтована на оборонний сектор, отже конкурентами являються компанії в оборонній сфері.
L3Harris Technologies: https://www.l3harris.com/
Недоліки IFF від L3Harris Technologies:
а) Висока вартість;
1) Системи IFF від L3Harris можуть бути дорожчими, ніж аналоги від інших виробників;
2) Це може ускладнити їхнє придбання для деяких країн або військових підрозділів з обмеженим бюджетом;
б) Складність;
1) Деякі системи IFF від L3Harris можуть бути складними для встановлення та експлуатації;
2) Це може призвести до додаткових витрат на навчання персоналу та технічну підтримку;
в) Недоліки в програмному забезпеченні;
1) Деякі користувачі IFF від L3Harris повідомляли про проблеми з програмним забезпеченням, такі як помилки та збої;
2) Це може негативно впливати на роботу систем;
г) Недостатня прозорість;
1) L3Harris Technologies може бути недостатньо прозорою щодо характеристик та можливостей своїх систем IFF;
2) Це може ускладнювати прийняття обґрунтованих рішень щодо їх придбання.
Rheinmetall: https://www.rheinmetall.com/
Переваги:
- Зменшення дружнього вогню: Системи IFF можуть допомогти запобігти випадкам, коли дружні сили помилково обстрілюють один одного, що може призвести до значних втрат;
- Підвищення ситуаційної обізнаності: IFF може допомогти військовослужбовцям краще розуміти ситуацію на полі бою, чітко ідентифікуючи дружні та ворожі сили;
- Покращення координації: Системи IFF можуть допомогти різним підрозділам координувати свої дії та уникати зіткнень один з одним;
- Підвищення гнучкості: IFF може зробити військові операції більш гнучкими, дозволяючи дружнім силам діяти ближче один до одного без ризику дружнього вогню.
Недоліки:
- Вартість: Системи IFF можуть бути дорогими у розробці, закупівлі та експлуатації;
- Складність: Ці системи можуть бути складними у використанні та вимагати спеціальної підготовки для військовослужбовців;
- Уразливість: Системи IFF можуть бути сприйнятливими до перешкод або навмисного обману з боку противника;
- Обмежена дальність дії: Дальність дії систем IFF може бути обмеженою, що робить їх менш ефективними на великих відстанях;
- Необхідність носіння транслятора: Щоб система IFF працювала належним чином, усі дружні сили повинні носити транслятора, що може бути не завжди практично.
Проєкт Discerniy має переваги перед конкурентами, такими як L3Harris Technologies та Rheinmetall, явно демонструють його конкурентність та цінність для оборонного сектору.
- Низька вартість та простота експлуатації: Система забезпечує доступність для країн та військових підрозділів з обмеженим бюджетом завдяки зменшенню витрат на придбання та експлуатацію. Вона також проста у встановленні та використанні, що зменшує необхідність у додатковій підготовці персоналу та технічній підтримці;
- Висока стійкість до кібератак: Система має вбудовані заходи кіберзахисту, які забезпечують надійну захищеність від потенційних загроз. Це зменшує ризик розкриття конфіденційної інформації та забезпечує безпеку військових операцій;
- Висока гнучкість та масштабованість: Система може працювати на різних відстанях та в різних умовах, що забезпечує її ефективність у різних військових сценаріях. Крім того, вона може легко інтегруватися з існуючими оборонними системами та мережами;
- Підвищена ситуаційна обізнаність та координація: Наша система допомагає військовослужбовцям краще розуміти ситуацію на полі бою та координувати свої дії. Це зменшує ризик дружнього вогню, підвищує ефективність бойових операцій та забезпечує безпеку військових.
Враховуючи вищезазначені переваги, наш проєкт виявляється більш привабливим в порівнянні з продуктами конкурентів, такими як L3Harris Technologies та Rheinmetall.
Модель монетизації для проєкту "Discerniy" базується на комплексному підході, що включає укладання контрактів на постачання системи та проведення інструктажів для військових.
а) Укладання контрактів на постачання системи:
1) Клієнти, такі як військові підрозділи та оборонні організації, будуть укладати контракти на придбання та впровадження системи "Discerniy";
2) Ці контракти будуть включати витрати на постачання обладнання, програмного забезпечення, інтеграцію з існуючими системами, технічну підтримку та послуги навчання.
б) Проведення інструктажів військових:
1) Додатково до постачання системи, "Discerniy" пропонуватиме послуги навчання та інструктажів для військових персоналу;
2) Інструктажі будуть орієнтовані на використання системи, збір та аналіз отриманих даних, а також забезпечення кваліфікованого користування та підтримки.
Ця модель монетизації сприятиме розвитку бізнесу "Discerniy", забезпечуючи стабільний та прибутковий дохід від продажу системи, а також від послуг підтримки та навчання.


2.1 Окреслення концепції


Концепція проєкту: Проєкт "Discerniy" полягає у створенні програмної системи для бойової орієнтації та розпізнавання, яка використовує IoT пристрої для ідентифікації об’єктів на полі бою. Система забезпечує високу стійкість до радіоелектронної боротьби та безпечне з'єднання завдяки частій зміні ключів шифрування. Вона дозволяє кожному солдату бачити на своєму пристрої всі об’єкти, які його оточують, і транслює дані про геолокацію в центральну мережу для підвищення ситуаційної обізнаності командування.
Проблема: Сучасні військові операції вимагають швидкої та точної ідентифікації об’єктів на полі бою, щоб уникнути дружнього вогню, забезпечити безпеку солдатів і підвищити ефективність бойових дій. Наявні системи ідентифікації, такі як IFF від L3Harris Technologies та Rheinmetall, мають значні недоліки, включаючи високу вартість, складність у використанні та вразливість до кібератак. Це створює потребу у доступній, надійній і простій у використанні системі, яка може ефективно працювати в умовах сучасного бойового середовища.
Потенційними користувачами можуть бути:
- Військові підрозділи;
- Оборонні організації;
- Військові навчальні заклади для тренувань та інструктажу.
Очікувані переваги:
- Підвищення безпеки солдатів: Забезпечення солдатів інформацією про навколишнє оточення в реальному часі, що зменшує ризик втрат і підвищує ефективність бойових операцій;
- Ефективність пошуково-рятувальних операцій: Забезпечення точного визначення місцезнаходження поранених або зниклих солдатів для швидкої організації рятувальних операцій;
- Доступність та простота експлуатації: Зниження витрат на придбання та експлуатацію системи, що робить її доступною для військових підрозділів з обмеженим бюджетом. Простота встановлення та використання зменшує необхідність у додатковій підготовці персоналу та технічній підтримці;
- Гнучкість та масштабованість: Система ефективно працює на різних відстанях та в різних умовах, легко інтегрується з наявними оборонними системами та мережами, що підвищує її ефективність у різних військових сценаріях.


2.2 Головна функціональність


Загальний функціонал:
MF-1) Авторизація у системі;
MF-2) Розділення користувачів за рівним доступом;
MF-3) Детальний перелік дозволів користувача;
MF-4) Адміністрування переліку користувачів;
MF-5) Адміністрування переліку роботизованих систем;
MF-6) Адміністрування переліку груп;
MF-7) Трансляція геолокації об’єкта у систему;
MF-8) Відображення переліку об’єктів які оточують користувача у вказаному радіусі (задається командуванням у налаштуваннях користувача) на мапі;
MF-9) Налаштування зон відповідальності групи користувачів.

3.1 Рамки первинного випуску


Функціонал мобільної частини:
- Авторизація;
- Відображення даних на мапі;
- Налаштування профілю користувача.
Функціонал вебчастини:
- Авторизація;
- Відображення даних на мапі;
- Налаштування профілю користувача;
- Адміністрування користувачів;
- Адміністрування роботів;
- Адміністрування груп.
Функціонал IoT пристрою:
- Авторизація;
- Передача актуальної геолокації;
- Передача життєвих показників користувача;
- Отримання переліку користувачів та роботів навколо.


3.2 Рамки наступних випусків


У майбутньому планується реалізувати наступну функціональність:
- Додати можливість інтеграції системи із вже наявною архітектурою замовника;
- Створення нового проміжного пристрою між IoT та сервером, що дасть можливість підтримувати різні протоколи передачі даних.
- Додати функціональність просторових міток;
- Додати підтримку двофакторної аутентифікації;
- Покращена система шифрування, особливо між IoT та сервером.


4.3 Робоче середовище


Хостинг системи відбувається у кожного замовника окремо, відповідно доступом до системи керує замовник. Якість на швидкість зв'язку буде залежати від наданих умов. 
Система буде використовувати такі засоби захисту персональних даних, як захист від SQL ін’єкцій, шифрування паролів, тимчасові токени доступу та розподілення по ролях та рівням доступу.
Для підтримки масштабування проєкту та обробки великої кількості запитів, буде запроваджено використання Redis для кешування даних та RabbitMQ для обміну повідомленнями між різними екземплярами програми.
При розробці будуть використані такі технології:
- Серверна частина: мова програмування C#, платформа ASP.NET Core;
- Мобільна частина: мова програмування Kotlin,  Kotlin Compose;
- Вебчастина: мова програмування TypeSctipt та JavaScript, фреймворк Angular;
- IoT частина: мова програмування C++, платформа ESP32.
